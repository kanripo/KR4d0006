# -*- mode: mandoku-view; -*-
#+TITLE: 忠愍公詩集
#+DATE: 2015-09-12 01:20:40.178041
#+PROPERTY: ID KR4d0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB12n0756-000忠愍公詩集-前序.
<pb:KR4d0006_SBCK_000-1a>¶
録藏宋萊國忠愍冦公詩集引¶
惟有天下之大才斯成天下之大務所謂天下¶
之大才前代姑置弗論若宋萊國忠愍㓂公者¶
非其人與其相真宗也虜犯澶淵勸上親征不¶
動聲色而措天下於泰山之安非成天下之大¶
務與竟以䜛譛謫居遐荒齎志以沒人皆&KR0072;之¶
尋詔歸塟洛師又詔復官爵又詔節惠易名又¶
詔史臣述功行以垂後世卒於公無所損而公¶
<pb:KR4d0006_SBCK_000-1b>¶
之名愈彰彰於世矣承&KR0073;年甫三十餘讀公之¶
詩知其有劉長卿元㣲之之風格於是録而藏¶
之時時展讀則公平生爲人之大槩未甞不徃¶
來於胷臆間也時弘治庚申歳夏四月平川王¶
承&KR0073;書¶
<pb:KR4d0006_SBCK_000-2a>¶
萊國寇忠愍公旌忠之碑¶
　　　　叅知政事孫抃奉¶
　　　勑¶
上祀合宫之明年夏四月召兩府臣諭之曰故¶
太子太傅萊國公寇凖方嚴鯁亮有文武偉才¶
在¶
太宗¶
真宗朝建大功立大節輸謀納忠誠貫白日不¶
<pb:KR4d0006_SBCK_000-2b>¶
幸以譴終朕甚歎嘉之其敕史氏譔&KR0045;勲烈具¶
誌于石用垂示來世遂以命臣抃翌日又下詔¶
賜旌忠之額且親&KR0144;以賁寵焉臣承命恐悸謹¶
拜手稽首書其事公諱凖字平仲其先出上谷¶
昌平盖春秋時司寇蘇公有勞於王室因官以¶
命氏後世率多聞人若東漢恂子翌漕河内破¶
蘇茂畫像雲臺爲中興勲臣曽孫侍中榮以辨¶
絜亡匿宗黨潜散它&KR0095;故譜諜亡傳又數世有¶
<pb:KR4d0006_SBCK_000-3a>¶
徙居馮翊者籍于三峯下遂爲華州下邽人曽¶
祖賔祖延良以唐末亂不仕父湘慱古嗜學有¶
文章名晉開運中登甲科冠多士後應辟爲魏¶
王記室終焉知人者惜之以公貴封燕陳晉三¶
國公贈官至太師尚書令曽祖母白氏祖母鄭¶
氏母趙氏封許陳曹三國太夫人凖始生風骨¶
峻爽與常童不類及從師入學校趍隅占對毅¶
然有成人風采旣冠讀左氏公羊&KR0150;梁傳不俟¶
<pb:KR4d0006_SBCK_000-3b>¶
講&KR0003;不循注䟽三家異同之説輙援筆剖析以¶
辨明之辭遒理正沛若大手先儒老生曰是真¶
所謂宿習者年十九一舉擢進士第解&KR0260;授大¶
理評事知歸州巴東縣時太平興國五年也後¶
三歳&KR0024;大名府成安軍三遷殿中丞調兵食于¶
西夏還差通判鄆州得召見稱㫖遂給札試禁¶
中授右正言分&KR0033;東觀中謝日賜緋&KR0129;銀魚罷¶
汶上之命充三司度支推官俄轉䀋鐡蠲司判¶
<pb:KR4d0006_SBCK_000-4a>¶
官公事㑹詔百官邉事凖極䟽利病天子噐之¶
擢署尚書虞部郎中充樞宻&KR0033;學士賜金紫判¶
吏部東銓未㡬丁曹國太夫人憂有詔權奪不¶
得巳起視事淳化改元授左諌議大夫充樞宻¶
副使尋改同知樞宻院事封上谷縣開國男是¶
年十月領青州明年九月召赴闕守本官叅知¶
政事中進封上谷郡開國侯至道二年閏七月¶
知鄧州¶
<pb:KR4d0006_SBCK_000-4b>¶
真宗皇帝嗣位遷尚書工部侍&KR0048;咸平元年五¶
月移河陽軍二年八月改同州三年夏朝京師¶
行次閿郷就授鳯翔府五年五月詔詣行在轉¶
刑曹權知開封府六年六月遷兵部充三司使¶
進封開國公時始復塩鐡度支户部爲一使景¶
德六年特授守本官同中書門下平章事集賢¶
殿大學士二年十一月加中書侍&KR0048;兼工部尚¶
書三年二月罷相進刑部尚書知陜府祥符初¶
<pb:KR4d0006_SBCK_000-5a>¶
扈從東封囬遷戶部尚書知天雄軍四年四月¶
改兵部尚書車駕幸亳權東京留守六月遷檢¶
校太尉同中書門下平章事充樞宻使八年四¶
月罷機務授同中書門下平章事持節鄧州諸¶
軍事行鄧州刺史充武勝軍節度鄧州管内觀¶
察䖏置使知河南府兼西京留守司移判永興¶
軍天禧元年二月換節襄州三年四月詔赴京¶
六月特授行中書待&KR0048;兼吏部尚書同中書門¶
<pb:KR4d0006_SBCK_000-5b>¶
下平章事充景靈宮使集賢殿大學士十二月¶
改尚書右僕射四年六月罷相授太子太傅進¶
封萊國公九月降授太常卿知相州八月移守¶
安州途次&KR0037;陽貶道州司馬乾興元年二月再¶
貶雷州司戶叅軍凖䟽通慱&KR0073;果敢沈毅能斷¶
大務不循細檢喜風幹善議論與人無城府接¶
物無崖岸顧大義可爲者必奮厲翔躍以身先¶
之其勇若賁&KR0023;至於外險中艱斬然涯垠亦坦¶
<pb:KR4d0006_SBCK_000-6a>¶
坦無退衂意聞一善薦道推輓不進用不巳附¶
離苟合者疾之如仇讎初&KR0024;吏治二邑推至信¶
部中㑹期賦役止計郷里姓名諭寺門民赴之¶
無毫髪稽遲者本道論薦至有以魯恭卓茂爲¶
比嘗奏事¶
真宗言切直上怒起凖以手攀帝衣復御座持¶
議益勁固神色瞭然事既决乃退上曰此真&KR0005;¶
相才吾得之若唐文皇&KR0029;魏鄭公爾歳大旱上¶
<pb:KR4d0006_SBCK_000-6b>¶
問政闕失凖對曰在洪範天人之際若影響是¶
固刑有所不平爾祖吉王維皆陛下朝臣頃曲¶
法受財各伏萬計吉伏誅家具籍没維止校于¶
&KR0059;室仍領濠之定逺簿盖叅知政事&KR0198;同母弟¶
也陛下重輕如是亢熯之咎殆天所以誡告上¶
嗟悟者乆之咸平景德中契丹頻歳犯塞多縱¶
逰&KR0016;剽略小不利即引去僞徜徉無闘意凖曰¶
是狃我也願朝廷練帥領簡驍鋭分據要害地¶
<pb:KR4d0006_SBCK_000-7a>¶
以捕之是冬果大舉舉國來冦越瓦橋攻高陵¶
直抵于澶魏&KR0005;飲馬河瓀¶
真宗憂之召群臣議或曰冦深入矣冝戒嚴京¶
城益重兵守衛或有西南之幸準止之曰淺議¶
方今聖德明備上合天心將臣恊和叅講師律¶
若帝馭順動一舉而北彼黨&KR0011;自當遁走設未¶
然則出兵以撓其謀堅守以老其衆顧主客勞¶
逸之状我得勝算必矣上悦於是大駕北征至¶
<pb:KR4d0006_SBCK_000-7b>¶
澶南城中外獻言願駐蹕以觀形&KR0020;凖曰不過¶
河則人心未寜虜氣未懾非所以取威决勝也¶
且王超領勁兵屯中山以扼其亢李繼&KR0173;石保¶
吉以大兵扼其左右肘四方征鎮赴援日至何¶
慮而不進固爭之連頓首於上前意氣詞語憤¶
然感慨是日幸北寨御北樓觀視營璧撫勞部¶
伍軍民歡叶自近及逺聲振千數郡虜相視怖¶
駭不能成列俄而勁&KR0211;伏發殄其元帥因宻奉¶
<pb:KR4d0006_SBCK_000-8a>¶
書以請盟朝廷始遣曹利用徃成之御史缺凖¶
取沈毅敢言士塞詔同列者不悦屢白吏持例¶
文進凖曰宰相所以噐百官今用例則所謂進¶
賢退不肖乃虚語耳命去之故士擢用在凖持¶
衡時得人爲多先帝倦庶政丁謂曲姦迎合結¶
權倖以用事凖請問便殿數其姓名曰某與某¶
皆壬人異時不可輔少主願更擇方亮大臣爲¶
羽翼矧皇太子睿德天縦英聲日茂延師傅議¶
<pb:KR4d0006_SBCK_000-8b>¶
經史黙識古今成敗事見臣僚决機務周知天¶
下安危計雖周之成漢之昭殆難以擬議陛下¶
胡不恊天人之係望講宗社之正謀引登大明¶
敷照重霄固祖宗萬世之基本言訖俯㐲嗚噎¶
議未下明日黨人以急變聞飛語宻中凖凖坐¶
此得罪旣行過零陵踰大陂護兵從&KR0016;先後不¶
屬溪夷乗間鈔掠而去巳而酋長召告之曰聞¶
冦凖在道若等柰何竊賢相行橐神明其祐若¶
<pb:KR4d0006_SBCK_000-9a>¶
乎趨遣種人持所掠還凖伏道下引罪且拜公¶
慰遣之至南海晨旦朝謁從事如常時謂其子¶
曰守法奉正士人常操以窮通成敗易之者非¶
吾意先是署東偏屋凡數楹陋不庇風雨凖完¶
基訪材構爲層楼置凡榻其間經史老荘及天¶
笁書環列前後暇或看誦之賔至則憑高瞰虚¶
笑語燕燕若初無廊廟之貴者嶠南山水峻絶¶
其道路徃徃斬崖瀕澗曲折高下馬不能平進¶
<pb:KR4d0006_SBCK_000-9b>¶
郡縣官有伐竹爲輕輿以迓凖者凖謝曰吾罪¶
人&KR0016;馬足矣冐炎溽捫險阻日行百里左右爲¶
之泣下凖昻然無隕穫容色其度量過人如此¶
及雷陽吏以圖獻閲視之首載郡東南門抵海¶
岸凡十里凖恍然悟曰吾少時有到海秪十里¶
過山應萬重之句廼今日意爾人生得䘮豈偶¶
然耶自是色空夢幻深詣諦法危坐終日寂無¶
他營天聖元年閏九月移授銀青光祿大夫檢¶
<pb:KR4d0006_SBCK_000-10a>¶
校國子&KR0021;酒行衡州司馬是月七日以疾終於¶
貶所年六十三嗚呼非常之功遇非常之噐業¶
然後成不世之節待不世之忠賢然後立且凖¶
初繇計府入輔屬三聖紹統四隅和晏上方講¶
稽儒術尊右文教以成太平之形容敵人睢盱¶
出我不意衆號百萬北方騷然文紳武綏䇿慮¶
倒置凖抗難犯之色建不㧞之議天威燀&KR0045;霆¶
激而雷掣大恵鋪迪春熈而日融民焉息肩土¶
<pb:KR4d0006_SBCK_000-10b>¶
也卷甲憬彼氛祲凝爲至和逮今三紀矣而羽¶
書不馳烽燧不舉義信惇結古無與鄰凖之功¶
馬㐲波周尚父之功矣洎自秦川再相時闈閫¶
親政猾憸當路恟恟中外靡遑底寧凖宻圖本¶
元深遏萌漸毅氣一&KR0269;形于謨明排邪斥疑濵¶
死不顧聞凖之風者心魄駭裭而後知大正不¶
可干大奸不可肆大名不可取大噐不可窺佞¶
夫忠懦夫有立志及¶
<pb:KR4d0006_SBCK_000-11a>¶
真皇棄天下倖黨歛手畏伏忠義兩宫坐朝庻¶
政平一輔翊慈恵卒隆寳圖凖之節霍子孟狄¶
梁公之節矣凖篤志于學而&KR0051;公亡歳時祠祀¶
感激涕淚泫然若孺慕者終其身不易在成安¶
兄弟以卜葬爲請凖曰未也父爲士子爲大夫¶
葬則士&KR0021;則大夫吾先人以文學中高第卒事¶
王藩若追贈未逮則陪臣矣吾豈忍以士禮葬¶
旣通顯乃護二䘮還成安太子遣中貴人勉諭¶
<pb:KR4d0006_SBCK_000-11b>¶
賵恤恩數踰等大爲搢紳榮初丁崖貳政以諼¶
冒自任又能陽爲戚施伺人顔色宻圖忌間之¶
漸一日㑹食政事堂&KR0245;&KR0267;準&KR0161;謂起以䄂徐拂¶
之準正色曰公忝國大臣乃曲躬爲官拂&KR0161;耶¶
謂大愧其後邪正寢戾甚於氷炭簧言營營日¶
肆媒孽準簡固醇挺未始一疑於心故及南遷¶
之難至今天下皆&KR0072;之無㡬何謂敗得竄道繇¶
海康準從者有欲釋憾謀不利於謂準知之陳¶
<pb:KR4d0006_SBCK_000-12a>¶
大席一廡間設戯具悉召坐且命之慱弈因隱¶
机觀焉聞謂行乃罷平生著&KR0274;於章䟽尤工國¶
政民事亡巨細鈞校利害爲上悉陳之其㫖粹¶
其言簡故多所開益餘藁都焚滅棄去雖至戚¶
不得見好爲詩警䇿清悟有劉夢得元㣲之風¶
格其氣&KR0395;竒㧞則又過之凖起諸生兩朝内外¶
更委幾四十載其間較評詮選揔决浩穣主財¶
利之煩膺居留之重助敷宻畫叅告大猷剖符¶
<pb:KR4d0006_SBCK_000-12b>¶
十藩持節二鎮一踐樞弼再豋宰輔小則紏逖¶
逋&KR0046;刷除弊欺嚴之以&KR0028;防正之以繩墨差立¶
定格牢不可踰大則皷動賢業彌綸帝載朝家¶
系之休戚政教&KR0028;之治亂表正四海㫁焉一德¶
凡累封戶萬二百真二千七百爵上公階勲極¶
品功臣始賜推忠佐理加推誠保德崇仁忠亮¶
翊戴人臣之遇其亦至矣然而不置&KR0059;第不營¶
田園所得俸賜皆分給宗黨故舊去之日家無¶
<pb:KR4d0006_SBCK_000-13a>¶
餘資及¶
朝廷許葬洛師獲還之費僅能完給乆之詔復¶
舊官爵賜謚曰忠愍公前娶許氏故給事中仲¶
宣之女不及凖而亡再娶宋氏故左衛上&KR0005;軍¶
邢公延渥之女封晉國夫人凖無子以弟之子¶
隨爲後隨勁介有&KR0130;行終于殿中丞女四人長¶
適樞宻使尚書吏部侍&KR0048;同中書門下平章事¶
王曙次適太府卿畢慶長次又爲畢氏繼室次¶
<pb:KR4d0006_SBCK_000-13b>¶
適司封貟外郎直史舘張子皐孫四人長諲賛¶
善大夫次誦誠並大理評事次諭未仕君子謂¶
公慮已也輕以約謀國也勇而固義在則死不¶
足畏義亡則生不足惜勢無以移其操利無以¶
疚其心出䖏始終孚合大正昔之垂勲名載簡¶
編者有幾冝乎沒世三十年而完天子思之生¶
民懐之搢紳景行之古風穆然炳炳如在詩云¶
樂只君子&KR0022;家之基凖之謂也銘曰¶
<pb:KR4d0006_SBCK_000-14a>¶
太宗膺圖章聖御極丕昭武經誕布文德凖起¶
&KR0012;童遂階貴籍歴事兩朝荐釐庻職剛嚴俊明¶
篤厚直直非義不蹈非忠不迪開&KR0024;治具桓桓¶
智力指陳機宜&KR0754;&KR0754;容色遼人猖狂入犯王域¶
蟻結魏南狼跳燕北凖抗一言群&KR0124;&KR0357;息天嗣¶
繼照閫慈叅翊猜萌搆險佞間投&KR0169;凖矢一謀¶
姦人踧踖晏晏萬務愉愉四國如石之堅我社¶
我稷如山之安我疆我&KR0163;亮節高峙䜛言衆惑¶
<pb:KR4d0006_SBCK_000-14b>¶
勞旣不圖咎從而得風濤暮渉瘴嶺晨陟氣凌¶
飛雲誠貫白日至于隕世曽靡憂戚道無乆否¶
帝用近惜申詔在庭俾書其實海田變更陵谷¶
遷易凖之大名時萬時億¶
<pb:KR4d0006_SBCK_000-15a>¶
新開冦公詩集序¶
道州介乎湖南廣西之兩間江山廻合秀潤所¶
鍾風俗淳厚其民尊賢樂善爲兩路甲自昔聞¶
人如陽亢宗元次山吕温薛伯高等相繼爲州¶
刺史&KR0022;人榮之經數百年至今祠事不忘也次¶
山嘗節度荆南又經略容管等八州矣然世必¶
曰元道州而獨道州祠堂在焉丞相萊國公以¶
元勲大德歴事¶
<pb:KR4d0006_SBCK_000-15b>¶
太宗¶
真宗二帝膏澤滲漉衣&KR0013;天下方其盛時出入¶
&KR0005;相雄藩鉅鎮分閫授節濟民利物随在周洽¶
暮年遷謫始至道州其在道州也躊躇退縮卷¶
而蔵之固無向時之施設也然百餘年間求其¶
遺迹而諸鎮之客舘皆丘墟矣惟道州有寇公¶
樓尚繪公像事之豈非尊賢樂善之俗然乎宣¶
和壬寅次翁受命假守既至拜父像凛凛若見¶
<pb:KR4d0006_SBCK_000-16a>¶
其人方且朝夕磨勵取公師法施之郡政顧樓¶
乆不葺廼命工易榱桷之腐朽者完甓砌之頽¶
闕者飾堊雘之漫漶者旣煥然一新矣又得公¶
詩三卷凡二百四十篇爲校正其訛錯鏤板傳¶
乆且公之事業焜燿竹帛與日月争光非待詩¶
而後傳也盖以慰&KR0022;人無窮之思而么麽趢趢¶
亦庻㡬託公詩以不朽乎宣和五年十二月朔¶
濟南王次翁序¶
<pb:KR4d0006_SBCK_000-16b>¶
忠愍公詩序¶
　金紫光祿大夫行尚書戸部侍&KR0048;知河陽軍¶
　州事上柱國范雍述¶
混茫之始判而異焉騰爲輕清降作重濁著之¶
顯者從其&KR0011;矣是故三辰晶明委照萬㝢風雲¶
縹緲周流八極附於天也培塿成垤因之原隰¶
潢汙積&KR0128;随其窪窳從其地也其間萬物悉由¶
禀焉若禀之清者飛則爲鸞鳯鵰鶚走則爲騏¶
<pb:KR4d0006_SBCK_000-17a>¶
驎駔駮茂則爲芝蘭&KR0649;芷植則爲松桂筠篁引¶
而伸之不可勝數人爲物之靈也是以得乎輕¶
清則爲賢爲聖爲明爲哲爲君仁而睿爲臣正¶
而肅爲父慈而温爲子恭而順發爲事業則惠¶
愛同濟聦敏純慤形于文章則典切淵奥鴻慱¶
麗正斯蓋出乎異禀忠愍公所謂輕清之降靈¶
焉其鍾體質也温粹莊厲和氣襲物其立臣節¶
也端亮平直英風可尚其施政教也寛簡明裕¶
<pb:KR4d0006_SBCK_000-17b>¶
視民如傷其爲文章也優贍㣲婉屬意綿宻尤¶
工於詩曲盡風雅藻思宏逸峻格髙逺因興發¶
詠必根於理得騷人之㫖趣焉故所成篇詠膾¶
炙衆口傳寫寳秘恨不多得鴻筆奥學靡不欽¶
歎故樞相文康即公之壻寔有道之士焉志公¶
之墓叙初知巴東曰詩家者流目爲冦巴東以¶
方前代羅江東趙渭南也録公警䇿之篇若逺¶
水無人渡&KR0012;舟盡日横到海只十里過山應萬¶
<pb:KR4d0006_SBCK_000-18a>¶
重(此詩二/全篇也)等句又謂公之爲詩必本風騷之㫖而¶
以感傷爲主嘗爲江南春二絶其一曰波&KR0261;&KR0261;¶
桞依依&KR0012;村芳草逺斜日杏花飛江南春盡離¶
膓斷蘋滿汀洲人未歸其二曰杳杳煙波隔千¶
里白蘋香散東風起日落汀洲一望時愁情不¶
斷如春水人曰少貴無不足者其攄辭綺靡可¶
也氣熖可也惟不當含悽爾今而思之迺暮年¶
遷謫流落不歸之意詩人感物固非偶然時以¶
<pb:KR4d0006_SBCK_000-18b>¶
爲文康公之知言也大約公之爲詩多有此意¶
又如聞杜宇云曽爲深&KR0072;無䖏雪長年江上哭¶
青春平林雨歇殘陽後愁殺天涯去國人此非¶
先詠南行之事乎公平昔酷愛王右丞韋蘇州¶
詩吟味斯則過矣(雍)頃爲公倅常從㳺讌多聞¶
其得意之句情思閑雅聴之忘倦随録簡牘才¶
數十篇今守三城㑹監軍趙侯(臨)即公之中表¶
也日與㳺接時道公詩因請於公家盡録昔所¶
<pb:KR4d0006_SBCK_000-19a>¶
存紀得二百餘篇并前之所録不在此数者及¶
謫官後趙公所記共二百四十首&KR0011;而第之分¶
爲上中下三卷其餘流落無復求購懼歳乆磨¶
滅因序以成編此第言公之詩也若大節賢行¶
則有追謚詔㫖存焉亦録于集首俾開卷者不¶
獨仰騷雅之道爾¶
　　　贈謚誥　知制誥丁理行¶
勑夫徇義保躬賢哲罕兼其致原心觀行褒沮¶
<pb:KR4d0006_SBCK_000-19b>¶
得伸其公惟節惠之舊章寔經世之明勸不有¶
正議孰旌遺烈故開府儀同三司太子太傅上¶
柱國萊國公冦凖噐質莊重風猷簡貴感㑹先¶
聖綢繆上司明心若丹直道如矢逮余主鬯之¶
日實乃秉鈞之秋圖惟恊恭罔有二事遘盗言¶
之噂呇挾危法以中傷白璧易汚貝錦難辨再¶
罹遐謫遂及云亡終悲寒露之歸徒軫幽泉之¶
痛間雖游伸澄雪追賁寵嘉而誄功易名尚闕¶
<pb:KR4d0006_SBCK_000-20a>¶
恩禮沉謀秘畫淪于疑論逝者莫愬朕甚閔之¶
謚法有危身奉上曰忠佐國遭憂曰愍合是休¶
典慰其熒魂冝特賜謚曰忠愍¶
<pb:KR4d0006_SBCK_000-20b>¶
¶
忠愍公詩集¶
