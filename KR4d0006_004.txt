# -*- mode: mandoku-view; -*-
#+TITLE: 忠愍公詩集
#+DATE: 2015-09-12 01:20:40.346630
#+PROPERTY: ID KR4d0006
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB12n0756-004忠愍公詩集-後序.
<pb:KR4d0006_SBCK_004-1a>¶
再開萊公詩集後序¶
萊公兩朝大臣勲業之盛掀天掲地人皆知有¶
其名而徃徃或不知有其詩何也蓋勲業有以¶
揜之也伊尹之訓周公之誥著在方𠕋表裏典¶
謨而自古及今論文者必曰孔孟而不曰伊周¶
蓋伊周之可稱在於興啇輔周訓誥之作不足¶
道也公清才雅韻冠絶一世播於篇什平淡淳¶
正得風雅之體自其少年從仕以至立朝退處¶
<pb:KR4d0006_SBCK_004-1b>¶
懽愉逸樂激烈憤惋無不並見於詩太原范伯¶
純始收什鍽録分爲三卷舂陵得之尤其後也¶
蓋公晚年遷謫甞至舂陵&KR0022;人思慕不忘由是¶
建樓𦘕像以崇朝夕然而詩編之傳家不百一¶
焉逮宣和間王公(次翁)來茲曳組景仰前脩因¶
取舊集刋板以傳士夫皷舞以相夸詫而舂陵¶
景物由是増輝矣近時楊守(惇)亦即舊板重加¶
䢴治至此未㡬而字之浸㓕者復且過半斆適¶
<pb:KR4d0006_SBCK_004-2a>¶
茲承之政事之餘取而閲之&KR0055;恐浸以失真復¶
命校正鳩工一新焉昔白居易謂劉禹錫之詩¶
在處應有神物護持禹錫一文人徒以句韻之¶
工識者竒之尚且如此况公文章所在當如何¶
哉吾又知自有不可得而漫滅者存焉爾隆興¶
改元七月　日長樂辛斆書¶
<pb:KR4d0006_SBCK_004-2b>¶
<pb:KR4d0006_SBCK_004-2b>¶
予昔時録藏宋萊國忠愍公詩迄今㡬四十年¶
懼其字畫磨㓕而未可以言乆也且公爲華之¶
下邽人予忝郷曲之末方圖刻之轉相流布俾¶
公口齒膏馥霑&KR0013;後人而力未能近攝三原縣¶
事零陵&KR0253;君鏊至㑹予于歸來之堂話及公之¶
言行傾仰切至予因曰家藏公集舊矣出以示¶
之喜而懐歸遂&KR0162;俸以永其傳則其爲學之要¶
爲政之體可以見矣時嘉靖乙未歳春正月丁¶
<pb:KR4d0006_SBCK_004-3a>¶
卯平川野逸王承&KR0073;記¶
